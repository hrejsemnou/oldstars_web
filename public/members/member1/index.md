---
name: Anna Datiashvili
---

"Do OLDstars jsem se dostala vlastě úplnou náhodou, když jsem kamarádku často doprovázela na zkoušky do Haroldu. To mi bylo myslím 13 let. Párkrát jsem na zkouškách zůstala dýl a sledovala, jak nazkušujou nový představení. A pak se mě Zuzka zeptala, jestli se teda nechci přidat." Dnes Anička Datiashvili studuje magisterský obor Alternativní a loutkové divadlo na pražské DAMU. 
V OLDstars jste ji mohli vidět například v inscenaci Probuzení jara (F. Wedekind), Noční (Jste ty sebevraždy?), v rytmickém kabaretu Slečna Fifi, v detektivním příběhu Podivný případ (M. Haddon) či v inscenaci Jana a Jan, která uspěla na festivalu Modrý kocour v Turnově a účastnila se celostátní přehlídky studentského divadla v Ústí nad Orlicí a  účastnila se také naší přípravky. Anička také byla v roce 2018 členkou produkčního festivalového týmu a jsme jí vděční za první podobu webových stránek našeho letního benefičního festivalu OLDstars on the ROUD!

---
name: 'Klára Vaňkátová'
---
Klára, alias Kajka, se v OLDstars poprvé představila v Mileneckých etudách v roce 2014, ale divadlu se věnovala už na základní škole v dramatických kroužcích. „Jsem vděčná svýmu týmu, že i když jsem byla mladší a tak úplně jsem mezi ně nepatřila, vzali mě do OLDstars s sebou. Děkuju.️❤️"
Vidět jste ji mohli například v Anatolovi, Snu noci Svatojánské, se kterým absolvovala turné po České republice, v Macbethovi či na záskoku v Hradci v inscenaci Poslední oheň. Ztvárnila Julii v Mučedníkovi či Deborah v Sexuální perverzi v Chicagu. Nyní má na repertoáru inscenace Holubi, Cyprus Avenue, Isabel, Plešatá zpěvačka a zkouší další dvě inscenace. Třetím rokem je součástí produkčního týmu našich festivalů, a to jak v sekci PR a propagace, tak produkce samotné. Studuje podnikatelskou ekonomiku a management na VŠE.
„ Nejdřív jsem nechápala, proč mám OLDstars věnovat tolik času a úsilí a chodit na zkoušky i když mi není hej. A teď tohle moje tempo nechápou ostatní. Byl to pomalu se vyvíjející vztah a dneska je to láska. OLDstars je kus mě a já za to děkuju hlavně Tomášovi."

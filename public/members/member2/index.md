---
name: Jana Stupavská
---

Jana Stupavská přišla do OLDstars v roce 2014 díky svému kamarádovi z gymplu, Martinovi Letákovi. „Ale protože jsem se bála být jediný nováček v týmu, přemluvila jsem dalšího kamaráda ze školního dramaťáku Lukáše Rumla, ať jde se mnou, což se ukázalo jako dobrý nápad, protože si ho v květnu beru. 😄" Jana  v OLDstars nazkoušela role například v inscenacích Striptýz na širém moři (S. Mrożek), v jevištní adaptaci filmu Naprostí cizinci, v Kaltes Land (R. Finger) či v Předtím/Potom (R. Schimmelpfeninnig). „Momentálně mám pauzu, protože divadlo nestíhám - studuju dva magisterské obory: tlumočení a překlad v Praze a ediční a nakladatelskou praxi v Olomouci.  S divadlem ale zůstávám v kontaktu díky svojí práci, protože pracuju pro Dramox. 😊 OLDstars mi ale moc chybí a nemůžu se dočkat, až budu mít zase čas se připojit k dalšímu projektu. 🥰 Pokud by to bylo jen na mně, klidně bych hrála v OLDstars i v důchodu. 😆"

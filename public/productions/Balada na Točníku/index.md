---
title: 'Balada na Točníku'
reruns:
  -  
    date: '19.7.2024'
    time: '20:00'
    place: 'město Zdice - nedaleko hradu Točník'
    ticket: 'https://goout.net/cs/romeo-a-julie/szwjpex/'
---
Divadelní zážitek na hradě Točník.

OLDstars na oblíbeném hradě zakončí svůj letošní cestovní divadelní projekt. Divákům nabídnou několik divadelních inscenací.

Hlavním tahákem je letošní premiéra ikonické hry Williama Shakespeara ROMEO A JULIE. Generační inscenace potěší zejména dospívající. Romeo se bude prohánět na skejtu, Julie zas na kolečkových bruslích. Hrát se bude u bývalého hradního padacího mostu pod širým nebem za každého počasí. V nejnovějším překladu Martina Hilského studenti známý příběh odvypráví za devadesát minut. 

Diváci na hradě dále uvidí například inscenaci  komorního textu PÍSKOVIŠTĚ v podání studentů DAMU Anny Marie Myšičkové a Prokopa Košaře. Anatomie vztahu nedozrálé dvojice hrdinů, napůl dětí, napůl dospělých, setkávajících si na pískovišti.

Na Točníku je samozřejmostí možnost přespání diváků ve stanech na hradním nádvoří a hudební i filmový offprogram.

Projekt OLDstars on the ROAD 2024 je realizován s podporou Středočeského kraje, Nadace Život umělce a města Kutná Hora.

[Web divadelního léta OLDstars on the ROAD](https://www.oldstarsontheroad.cz/)

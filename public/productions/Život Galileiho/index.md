---
title: 'Život Galileiho'
writer: 'Bertolt Brecht'
translation: 'Rudolf Vápeník'
director: 'Prokop Košař'
dramaturgy: 'Kryštof Krejčí'
production: 'Barbora Horská, Anežka Sieberová'
music: 'Tomáš Dalecký'
actors: 'Tomáš Krutina, Alžběta Malá, Jindřiška Hanušová, Marie Anna Myšičková, Tomáš Weber, Marek Nagl, Antonín Brukner'
note: 'Vědecká revoluce! V mezích komfortu'
reruns:
  -  
    date: '23.8.2025'
    time: '19:30'
    place: 'Divadlo X10'
    ticket: 'https://www.divadlox10.cz/cs/vstupenky/zivot-galileiho?e=1047'
  -  
    date: '24.8.2025'
    time: '19:30'
    place: 'Divadlo X10'
    ticket: 'https://www.divadlox10.cz/cs/vstupenky/zivot-galileiho?e=1048'
  -  
    date: '25.8.2025'
    time: '19:30'
    place: 'Divadlo X10'
    ticket: 'https://www.divadlox10.cz/cs/vstupenky/zivot-galileiho?e=1049'
  -  
    date: '26.8.2025'
    time: '19:30'
    place: 'Divadlo X10'
    ticket: 'https://www.divadlox10.cz/cs/vstupenky/zivot-galileiho?e=1050'
  -  
    date: '27.8.2025'
    time: '19:30'
    place: 'Divadlo X10'
    ticket: 'https://www.divadlox10.cz/cs/vstupenky/zivot-galileiho?e=1051'
---
REŽIE Prokop Košař
DRAMATURGIE Kryštof Krejčí
ASISTENTKA DRAMATURGIE Dina Ibragimová
VÝPRAVA Viktorie Drobná
HUDBA Tomáš Dalecký
LIGHTDESIGN Zdeněk Charvát
VÝROBA DEKORACE Richard Sieber
POHYBOVÁ SPOLUPRÁCE Karolína Gilová
UMĚLECKÁ SUPERVIZE Tomáš Staněk
PRODUKCE Barbora Horská, Anežka Sieberová
FOTO Daniel Kvapil


„Prosadí se vždy jen tolik pravdy, kolik jí prosadíme.“

Nadešel věk pokroku! Neúprosní kondotiéři s užitím nového strategického kružítka proráží švédské bitevní linie. Zámožní měšťané zase na periferii Benátek budují nevídané manufaktury a vyváží odtud zboží do celého světa. Lodníci přijímají z rukou učenců pečlivě vypočítané hvězdné mapy, které jim umožňují bezpečnou plavbu po těch nejzrádnějších obchodních trasách. A příští den se jdou všichni společně podívat na upálení astronoma Giordana Bruna. Duch vědění postupuje vpřed mílovými kroky, jenže realita kulhá za ním.  

Galileo Galilei vstupuje do tohoto schizofrenního hemžení jako pravé dítě svého věku. Chce odhalit tajemství vesmíru, ale proti své vůli se stává zakladatelem nového světového řádu. Každá ze stran a frakcí nadcházejícího společenského konfliktu by z populárního vzdělance ráda učinila světce vlastní víry, Galilei se však všem takovým spoutáním vzpírá. Kým je doopravdy ten, jenž se odvážil kousnout do jablka poznání? Inspirativním učitelem nebo tyranským otcem? Asketickým vizionářem či zhýralým požitkářem? Neústupným mučedníkem, prospěchářským zbabělcem? Anebo prostě člověkem?

V novém nastudování Brechtovy nejosobnější hry se mezi oprýskanými stěnami garážové dílny destilují ve varu mocenských mechanismů lidské charaktery a v šerosvitu dvacetiwattové žárovky dochází k rozhodnutím s dějinným dopadem. Věda už nemůže být pouze záležitostí privilegovaných, rozráží dveře badatelny a proniká na náměstí. Evropa stojí na prahu osvícení, ale jak dlouho může noc zůstat jasná?  

UPOZORNĚNÍ: V inscenaci je použit stroboskop a na jevišti se kouří.

---
title: 'Po Fredrikovi'
writer: 'Mattias Brunn'
translation: 'Miroslav Pošta'
note: 'švédské gay monodrama'
director: 'Tomáš Staněk'
scenography: 'Marie Tučková'
actors: 'Matyáš Řezníček'
premiere: '03.09.2017'
tag: archive
---
Johan právě ukončil střední školu a definitivně zjistil, že s holkama se bude jen kamarádit. V den, kdy potká Fredrika, začíná nejkrásnější a zároveň nejtragičtější kapitola jeho života. Zamilovaný příběh dvou mužů se hroutí jako domeček z karet. Hledání svého místa ve světě vstříc nelítostné smrti.

Hra ...efter Fredrik zvítězila roku 2005 v divácké soutěži na Dnech mladé kultury (Ungkulturdagarna) stockholmského divadla Riksteatern. Stejné divadlo hru zařadilo do svého repertoáru roku 2007, kdy s ní Mattias Brunn objel celé Švédsko. V Čechách byla hra oficiálně poprvé uvedena v rámci projektu divadla Letí 8@8 jakožto inscenované čtení v březnu 2011 - posléze Letí hru zařadilo na svůj repertoár.

recenze: 
„Nedostatek dechu, ústa dokořán, slzy na krajíčku a další projevy ohromení, dojetí a paralyzování byly bezprostředními reakcemi na představení. Intimitou, výkonem Matyáše Řezníčka a tématem mi způsobila inscenace Po Fredrikovi zvláštně intenzivní a hluboce zarytý zážitek. Doufám, že si ho uchovám ještě dlouho.“ Nicola Škvarová, 30. 10. 2017, DIVĚDOVÉ NA BLOGU

„Matyáš Řezníček hraje v těsné blízkosti diváků, někdy stojí, jindy sedí na zemi, nebo na židličce v terapeutickém kruhu. Vyprávění ze života postavy dokáže dávkovat v přiměřených dávkách emocí, tu s odstupem, tu nám dovolí ponořit se dovnitř problému. Velmi lyrický je v pasáži, kdy líčí příhodu na pláži. V tomto okamžiku dokáže až dojmout. Láska a zamilovanost vzniká u každého bez rozdílu pohlaví.“ Josef Meszáros, 30. 10. 2017, Scéna.cz

„Byl jsem na dvě hodiny uzavřen v bílém světě Frederika a nevnímal nic než něžně odzbrojující první lásku, jejíž křišťálová čistota byla draze vykoupena zdrcujícím zklamáním. Viděl jsem, jak by ona křehká duše obětovala raději život, než aby přišla o intenzivní doteky štěstí... Život je krutý... ale je hned snesitelnější, když vám slzy do očí nad osudovým zklamáním nezkaženého chlapce vžene takový jedinečný umělecký zážitek, jehož dva hlavní strůjce musím ocenit hlubokou poklonou.“
Lukáš Holubec, 12. 9. 2017, I-divadlo.cz

Autorská práva zastupuje Aura-pont.

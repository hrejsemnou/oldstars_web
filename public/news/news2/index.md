---
title: 'Opatření pro návštěvu divadla'
date: '15.12.2021'
---

V souladu s opatřením Ministerstva zdravotnictví se při příchodu do divadla musí všichni diváci prokázat splněním jedné z následujících podmínek vstupu:

- Předložit doklad o očkování proti COVID-19, přičemž od poslední dávky vakcíny (druhé u dvoudávkových vakcín, první u jednodávkových vakcín), musí uplynout nejméně 14 dní,

- doložit skutečnost prodělání laboratorně potvrzeného onemocnění COVID-19 v době ne delší než 180 dnů přede dnem konání akce.

Děti ve věku mezi 12 a 18 lety mohou doložit bezinfekčnost negativním RT-PCR testem starým nejvýše 72 hodin, stejným způsobem se prokazují lidé s kontraindikací k očkování a lidé, kteří očkování právě podstupují. Na děti do 12 let se tyto podmínky nevztahují.


Všichni přítomní v divadelní budově musí mít po celou dobu nasazený respirátor bez výdechového ventilu min. třídy FFP2 (KN95 / N95). Výjimkou je konzumace v divadelním bufetu.

Děkujeme, že společně udržujeme divadla bezpečnými!

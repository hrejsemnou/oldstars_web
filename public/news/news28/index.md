---
title: 'Lavička X'
date: '13.8.2024'
preview: 'Vernisáž umělecké lavičky z výtěžku našeho benefičního festivalu ve čtvrtek 19. 9. 2024.'
---
Slavnostní odhalení betonového uměleckého díla s květinovou výsadbou od architektky Kateřiny Goryczké proběhne ve čtvrtek 19. září 2024 v 16:00, jako součást zahájení Divadelního festivalu v Kutné Hoře, vedle kostela sv. Jakuba - Havlíčkovo náměstí 85. 

Vítěznou site-specific “Lavičku X” pro veřejné prostranství v historickém centru Kutné Hory, na základě opencallu, vybrala v dubnu v Dačického domě pracovní skupina ve složení: Radka Zahradníková (kurátor), Tomáš Morawski (radní KH), Dagmar Ostřanská (odbor kultury MÚ KH), Naděžda Mottlová (odbor památkové péče MÚ KH), Jana Vyčítalová (farnost Kutná Hora), Kristýna Svobodová (Osadní výbor Vnitřní město), Lenka Havlíková (X10) a Tomáš Staněk (OLDstars). Realizovat se bude jeden z celkem 13 zaslaných návrhů. 

Projekt vzniká z výtěžku benefičního studentského divadelního festivalu OLDstars on the ROAD 2023 ve spolupráci s Divadelním festivalem Kutná Hora a Divadlem X10. Za spolupráci děkujeme Odboru správy majetku města Kutná Hora.

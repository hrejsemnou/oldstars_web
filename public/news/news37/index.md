---
title: 'Známe program Festivalu studentských divadel v Celetné!'
date: '29.8.2025'
preview: 'Už známe program letošního ročníku Festivalu studentských divadel v Celetné! Chcete ho znát taky?'
---
Festival studentských divadel


⋆˚｡ Ve dnech 26.–28. října 2025 v prostorách Divadla v Celetné a v Solné věži opět proběhne Festival studentského divadla.

Již 14. ročník festivalu pod záštitou umělecké skupiny OLDstars se letos ponese v duchu uvolněné atmosféry a hesla „No FOMO, just chill!”. S nadsázkou vybízí především k autenticitě a odreagování. 

Diváci se tak mohou těšit na nespočet divadelních novinek tvůrčí dílny OLDstars, ale i na další hostující soubory, které obohatí třídenní divadelní maraton.  
Nebude chybět ani doprovodný program s důrazem na kreativní tvorbu, odpočinek a možnosti sdílení zážitků z procesu umělecké tvorby s ostatními.  
Navíc, celý festival oživí koncerty několika kapel a DJs, které uslyšíte napříč všemi večery. Jedním z nich bude hned v neděli 26. října opening party, ku příležitosti slavnostního zahájení celého festivalu. ⋆｡˚✩

Festival je podpořen Grantem Prahy 1 - děkujeme!

Další informace naleznete zde: [Festival v Celetné](https://linktr.ee/fsdvdvcavsv) a na našem Instagramu @oldstars.cz nebo [Facebooku](https://www.facebook.com/skupinaOLDstars). 

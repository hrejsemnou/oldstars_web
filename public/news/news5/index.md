---
title: 'Workshop „Jak se dělá festival?“'
date: '13.3.2022'
---
V rámci letního třídenního (8.-10. 7.) festivalu v Kutné Hoře v prostorách bývalého pivovaru Sedlec budou organizovány také workshopy herectví, cirkusové akrobacie a příměstský tábor “Jak se dělá divadelní festival?”!

Letní divadelní festival si pochopitelně žádá celou řadu příprav. Účastníci příměstského tábora tak budou mít jedinečnou možnost začlenit se do tvorby festivalu od samého 
začátku. Každý den přípravného týdne (4.-8.7.2022) je pro ně připraven jeden ateliér, který jim umožní nahlédnout na přípravy festivalu optikou nejrůznějších divadelních
profesí. Těšit se tak mohou například na seznámení s výkonnou produkcí, propagací a PR, tvůrčím psaním nebo ovládáním divadelní techniky. Dále se zúčastní vybraných divadelních
zkoušek a samozřejmě si uměleckou práci vyzkouší na vlastní kůži. Předchozí zkušenost s divadlem není nutná.

Podrobnější informace a přihlášky na e-mailové adrese festival@oldstars.cz. Součástí workshopů i příměstského tábora je festivalová permanentka. Tábor je primárně určen 
pro účastníky ve věku 13-17 let.

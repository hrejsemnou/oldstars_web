---
title: 'Kdy a kde se můžete těšit na OLDstars on the road?'
date: '1.5.2023'
preview: 'Představujeme další ročník putovního benefičního letního studentského projektu. Co, kde a kdy vás vlastně letos čeká?...'
---
V sobotu 8. července 20:00 v jediném provedení představíme v unikátní lokaci bývalé vodní nádrže Sukov u Kutné Hory původní openair inscenaci textu hvězdy evropského divadla Maria Von Mayenburga MARS. 

Oblíbené monodrama MARGARITĚ s Ljubou Krbovou uvedeme pohostinsky  v aule bývalého kláštera svaté Voršily (dnes Církevní gymnázium) v Kutné Hoře v neděli 9. 7. 18:00. 

Veřejná prostranství historického centra Kutné Hory o víkendu 7. - 9. 7. naplníme sérií repríz inscenace dochovalého torza středověké hry MASTIČKÁŘ.

Od nedělního večera 9. 7. do úterního večera 11. 7. budeme marathonem studentského divadla okupovat hrad Točník. 

Prodloužený víkend 13. - 16. 7. otestujeme divadlem novou nečekanou lokaci v centru Prahy –podkroví bývalé solné věže, kde uvedeme původní premiéry slavných her: VOJCEK a CALIGULA. 

Následovat do konce července bude turné s openair inscenací HAMLET po hradech, zámcích, klášterech, zahradách a parcích - zejména Středočeského kraje.

[www.oldstarsontheroad.cz](https://www.oldstarsontheroad.cz/)

Projekt byl podpořen grantem Města Kutná Hora a grantem Státního fondu kultury - děkujeme! Záštitu nad projektem převzal radní města Kutná Hora Tomáš Morawski a rektor JAMU pan MgA. Petr Michálek. Na projektu spolupracuje dobrovolnické centrum Univerzity Karlovy. Za podporu dále děkujeme firmám: Stagelab, Magnetic, Lepor, Vektra a RC Europe. Autorská práva zastupují Dilia a Aurapont. Oficiální předprodejcem vstupenek je Goout.

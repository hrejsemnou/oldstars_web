---
title: 'Festival studentského divadla 2024!'
date: '21.7.2024'
preview: 'Letošní ročník tradičního přehlídky studentského divadla bude probíhat od 26. do 28. října. Divadlo v Celetné rozšíří nedaleká podkrovní Solnice. '
--- 

Festival studentského divadla v Celetné a Solnici 2024! 

Od 26. do 28. října 2024 bude v Divadle v Celetné probíhat 13. ročník podzimní divadelní slavnosti studentského divadla pod záštitou umělecké skupiny OLDstars. Tradiční lokace na prestižní divadelní adrese Divadla v Celetné bude již podruhé rozšířena o kulturní prostor v podkroví Solné věže, která je součástí nedalekého Dominikánského kláštera. Letos nese festival podtitul SAMET.
Diváky během prodlouženého víkendu podzimních prázdnin čeká přes 1000 minut divadla, tedy 17 studentských inscenací. Repertoár OLDstars doplní hostující soubory - Divadelní ateliér Ulita, studenti DAMU, divadelní skupina Črty, soubor Za oponou divadla RADAR. Mimo nespočet emocí na jevišti i v hledišti se návštěvníci mohou těšit na dvě hudební vystoupení a různorodý doprovodný program jako například na workshopy, sekáč nebo debaty.


Projekt je podpořen grantem Městské části Praha 1 a Státním fondem kultury - děkujeme!

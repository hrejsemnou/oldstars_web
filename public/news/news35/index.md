---
title: 'Festival studentských divadel v Celetné - SAVE THE DATE!'
date: '27.6.2025'
preview: 'Kdy a jaké novinky na vás letos budou na tradičním podzimním festivalu čekat?'
---
Festival studentských divadel – SAVE THE DATE!

Ve dnech 26.–28. října 2025 opět proběhne Festival studentského divadla v prostorách Divadla v Celetné a v Solné věži. 


Již 14. ročník festivalu pod záštitou umělecké skupiny OLDstars se letos ponese v duchu uvolněné atmosféry a hesla „No FOMO, just chill!”. S nadsázkou vybízí především k autenticitě a odreagování.  
Diváci se tak mohou těšit na nespočet divadelních novinek tvůrčí dílny OLDstars, ale i na další hostující soubory, které obohatí náš třídenní divadelní maraton. 


Nebude chybět ani doprovodný program s důrazem na kreativní tvorbu a odpočinek v podobě workshopů a možnosti sdílení zážitků z procesu umělecké tvorby s ostatními. 
Navíc, celý festival oživí koncerty několika kapel a DJs, které uslyšíte napříč všemi večery. Jedním z nich bude hned v neděli 26. října opening party, ku příležitosti slavnostního zahájení celého festivalu. 


Festival je podpořen Grantem Prahy 1 - děkujeme!

Další informace naleznete zde: [Festival v Celetné](https://linktr.ee/fsdvdvcavsv) a na našem Instagramu @oldstars.cz nebo [Facebooku](https://www.facebook.com/skupinaOLDstars). 
